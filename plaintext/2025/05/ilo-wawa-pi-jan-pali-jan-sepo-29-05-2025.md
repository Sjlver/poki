---
title: ilo wawa pi jan pali
description: A story about someone forging a sword.
authors:
  - jan Sepo
proofreaders: null
date: '2025-05-29'
date-precision: day
original: null
tags:
  - forging
  - creation
  - creating
  - work
  - working
  - worker
  - sword
  - weapon
  - tool
license: CC BY-SA 4.0
sources:
  - >-
    https://discord.com/channels/301377942062366741/340307145373253642/1377451054895075329
archives: null
preprocessing: null
accessibility-notes: null
notes: >-
  Created on May 29, 2025, by jan Sepo. First published on May 29, 2025, by jan
  Sepo. Originally published in "pali-musi" in "ma pona pi toki pona" (the
  Discord server) by jan Sepo.
---

# ilo wawa pi jan pali

jan pali li pali e ijo.

jan tu li lukin e jan pali.

jan pali li toki e ni: mi pali e ni.

jan tu li toki e ni tawa jan pali: ni li seme?

jan pali li ken ala kute e jan tu tan ni: jan pali li kepeken e ilo kalama kute. taso, jan pali li lukin e uta pi jan tu.

jan pali li toki e ni: sina toki e seme a!?

jan tu li toki e ni: mi toki e ni: ni li seme?

jan pali li toki e ni: seme a!?

jan pali li weka e ilo kalama.

jan tu li toki e ni: sina pali e seme a!?

jan pali li toki e ni: a, mi pali e ilo palisa.

jan tu li toki e ni: mi sona.

jan pali li toki e ni: o lukin. ilo ni li wawa.

jan pali li luka e ilo.

jan pali li toki e ni: pakala a!

jan tu li toki e ni: sina pona anu seme?

jan pali li toki e ni: pakala pi luka mi li lili. mi pona.

jan tu li toki e ni: pona. o kama pona a!

jan pali li toki e ni: sina pona.

jan tu li toki e ni: sina moli e soweli kepeken ilo ni anu seme?

jan pali li toki e ni: ala. mi wile esun e ilo ni.

jan tu li toki e ni: a, mi sona.

tenpo pi suno sike mute ale mute luka la, tenpo pi mun sike luka la, tenpo suno mute luka tu tu la, jan Sepo li pali e toki musi ni.
